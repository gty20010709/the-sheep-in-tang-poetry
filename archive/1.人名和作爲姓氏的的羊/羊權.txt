
201-中元作
李商隱
絳節飄颻宮國來，中元朝拜上清回。
羊權須得金條脫，溫嶠終虛玉鏡臺。
曾省驚眠聞雨過，不知迷路爲花開。
有娀未抵瀛洲遠，青雀如何鴆鳥媒。

# 此 羊權 是人名，言羊權也需要借助
金玉條脫才能化形成仙。

參考： P539
徐成志 编著. 中华山水掌故辞典[M]. 广州：广东人民出版社, 1997.06.
------------------------------

262-和襲美江南道中懷茅山廣文南陽博士三首次韻 三
陸龜蒙
良常應不動移文，金醴從酸亦自醺。
桂父舊歌飛絳雪，桐孫新韻倚玄雲。
春臨柳谷鶯先覺，曙醮蕪香鶴共聞。
珍重雙雙玉條脫，盡憑三島寄羊君。
------------------------------