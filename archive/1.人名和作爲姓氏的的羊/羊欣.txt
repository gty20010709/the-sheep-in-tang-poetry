263-懷楊台文楊鼎文二秀才
陸龜蒙
秋早相逢待得春，崇蘭清露小山雲。
寒花獨自愁中見，曙角多同醒後聞。
釣具每隨輕舸去，詩題閑上小樓分。
重思醉墨縱橫甚，書破羊欣白練裙。
------------------------------
437-以剡牋贈陳待詔
陳端
雲母光籠玉杵溫，得來原自剡溪濆。
清含天姥嶺頭雪，潤帶金庭谷口雲。
九萬未充王內史，百番聊贈杜參軍。
從知醉裏縱橫墨，不到羊欣練白裙。
（見同治九年刊蔡以瑺纂《嵊縣志》卷二十八）。
------------------------------