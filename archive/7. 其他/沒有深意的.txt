26-王兵馬使二角鷹
杜甫
悲臺蕭颯石巃嵸，哀壑杈枒浩呼洶。
中有萬里之長江，迴風滔日孤光動。
角鷹飜倒壯士臂，將軍玉帳軒翠氣。
二鷹猛腦徐侯穟，目如愁胡視天地。
杉雞竹兔不自惜，溪虎野羊俱辟易。
韝上鋒稜十二翮，將軍勇銳與之敵。
將軍樹勳起安西，崑崙虞泉入馬蹄。
白羽曾肉三狻猊，敢決豈不與之齊。
荆南芮公得將軍，亦如角鷹下翔雲。
惡鳥飛飛啄金屋，安得爾輩開其羣，驅出六合梟鸞分。

# 野羊 在這裏只用作反襯，突出二鷹之強力
未有深意
------------------------------

# 下面這兩首中的 騎羊 都和胡人兒童相關
此騎羊也未有深意，僅其字面意思罷了

67-登夏州城觀送行人賦得六州胡兒歌
李益
六州胡兒六蕃語，十歲騎羊逐沙鼠。
沙頭牧馬孤雁飛，漢軍遊騎貂錦衣。
雲中征戍三千里，今日征行何歲歸。
無定河邊數株柳，共送行人一杯酒。
胡兒起作和蕃歌，齊唱嗚嗚盡垂手。
心知舊國西州遠，西向胡天望鄉久。
回頭忽作異方聲，一聲回盡征人首。
蕃音虜曲一難分，似說邊情向塞雲。
故國關山無限路，風沙滿眼堪斷魂。
不見天邊青作冢，古來愁殺漢昭君。
------------------------------
355-塞上曲二首 一
貫休
錦袷胡兒黑如漆，騎羊上冰如箭疾。
蒲萄酒白雕腊紅，苜蓿根甜沙鼠出。
單于右臂何須斷，天子昭昭本如日。
一握黳髯一握絲，須知只爲平戎術。
------------------------------

# 下兩首中的“驅羊”沒有深意
僅僅是用驅羊來表示做事情容易
一種比喻的用法，實際上也不是指羊

190-冬至日寄小姪阿宜詩
杜牧
小姪名阿宜，未得三尺長。
頭圓筋骨緊，兩眼明且光。
去年學官人，竹馬遶四廊。
指揮羣兒輩，意氣何堅剛。
今年始讀書，下口三五行。
隨兄旦夕去，歛手整衣裳。
去歲冬至日，拜我立我旁。
祝爾願爾貴，仍且壽命長。
今年我江外，今日生一陽。
憶爾不可見，祝爾傾一觴。
陽德比君子，初生甚微茫。
排陰出九地，萬物隨開張。
一似小兒學，日就復月將。
勤勤不自已，二十能文章。
仕宦至公相，致君作堯湯。
我家公相家，劒佩嘗丁當。
舊第開朱門，長安城中央。
第中無一物，萬卷書滿堂。
家集二百編，上下馳皇王。
多是撫州寫，今來五紀強。
尚可與爾讀，助爾爲賢良。
經書括根本，史書閱興亡。
高摘屈宋豔，濃薰班馬香。
李杜泛浩浩，韓柳摩蒼蒼。
近者四君子，與古爭強梁。
願爾一祝後，讀書日日忙。
一日讀十紙，一月讀一箱。
朝廷用文治，大開官職場。
願爾出門去，取官如驅羊。
吾兄苦好古，學問不可量。
晝居府中治，夜歸書滿牀。
後貴有金玉，必不爲汝藏。
崔昭生崔芸，李兼生窟郎。
堆錢一百屋，破散何披猖。
今雖未即死，餓凍幾欲僵。
參軍與縣尉，塵土驚劻勷。
一語不中治，笞箠身滿瘡。
官罷得絲髪，好買百樹桑。
稅錢未輸足，得米不敢嘗。
願爾聞我語，懽喜入心腸。
大明帝宮闕，杜曲我池塘。
我若自潦倒，看汝爭翶翔。
總語諸小道，此詩不可忘。
------------------------------
233-醉歌
溫庭筠
簷柳初黃燕新乳，曉碧芊綿過微雨。
樹色深含臺榭情，鶯聲巧作煙花主。
錦袍公子陳杯觴，撥醅百甕春酒香。
入門下馬問誰在，降堦握手登華堂。
臨邛美人連山眉，低抱琵琶含怨思。
朔風繞指我先笑，明月入懷君自知。
勸君莫惜金樽酒，年少須臾如覆手。
辛勤到老慕簞瓢，於我悠悠竟何有。
洛陽盧仝稱文房，妻子脚禿舂黃糧。
阿耋光顏不識字，指麾豪儁如驅羊。
天犀壓斷朱鼹鼠，瑞錦驚飛金鳳皇。
其餘豈足霑牙齒，欲用何能報天子。
駑馬垂頭搶暝塵，驊騮一日行千里。
但有沈冥醉客家，支頤瞪目持流霞。
唯恐南國風雨落，碧蕪狼籍棠梨花。
------------------------------

81-胡笳十八拍 第七拍
劉商
男兒婦人帶弓箭，塞馬蕃羊臥霜霰。
寸步東西豈自由，偷生乞死非情願。
龜茲觱篥愁中聽，碎葉琵琶夜深怨。
竟夕無雲月上天，故鄉應得重相見。

# 此 蕃羊 沒有什麼深意，只是指代
胡地之羊罷了。
------------------------------
101-同樂天和微之深春二十首 二十
劉禹錫
何處春深好，春深稚子家。
爭騎一竿竹，偷折四鄰花。
笑擊羊皮鼓，行牽犢頷車。
中庭貪夜戲，不覺玉繩斜。

# 此首詩在寫稚子之活潑
羊皮鼓只是一個輔助工具，且非羊，無深意
------------------------------

148-青氈帳二十韻
白居易
合聚千羊毳，施張百子弮。 # 
骨盤邊柳健，色染塞藍鮮。
北製因戎剏，南移逐虜遷。
汰風吹不動，禦雨濕彌堅。
有頂中央聳，無隅四嚮圓。
傍通門豁爾，內密氣溫然。
遠別關山外，初安庭戶前。
影孤明月夜，價重苦寒年。
軟煖圍氈毯，鎗摐束管弦。
最宜霜後地，偏稱雪中天。
側置低歌座，平鋪小舞筵。
閑多揭簾入，醉便擁袍眠。
鐵檠移燈背，銀囊帶火懸。
深藏曉蘭焰，闇貯宿香煙。
獸炭休親近，狐裘可棄捐。
硯溫融凍墨，瓶煖變春泉。
蕙帳徒招隱，茅庵浪坐禪。
貧僧應歎羨，寒士定留連。
賓客於中接，兒孫向後傳。
王家誇舊物，未及此青氈。


# 羊毳，是羊的細毛
此處只是爲了說明青氈帳的原料，
沒有什麼可以申發的意思
------------------------------

178-遊山南寺二首 二
殷堯藩
踏碎羊山黃葉堆，天飛細雨隱輕雷。
朗陵莫訝來何晚，不忍聽君話別杯。

# 此處之 羊山 應當沒有特殊之意
應只是山名
------------------------------

216-豹
李嶠
車法肇宗周，鼷文闡大猷。
還將君子變，來蘊太公籌。
委質超羊鞟，飛名列虎侯。
若令逢雨露，長隱南山幽。

# 此詩在詠豹，羊鞟只是用來說明
豹的皮毛的優質
------------------------------

226-五峯隠者
薛逢
煙霞壁立水溶溶，路轉崖回旦暮中。
鸂鶒畏人沈澗月，山羊投石挂巖松。
高齋既許陪雲宿，晚稻何妨爲客舂。
今日見君嘉遯處，悔將名利役疎慵。

# 此五峯，指天台山國清寺周圍五座山
前兩聯均寫山景
這裏的 山羊 就是字面的山羊

參考： P 462
安祖朝编注. 天台山唐诗总集 上[M]. 杭州：浙江古籍出版社, 2018.07.
------------------------------

265-寄懷華陽道士
陸龜蒙
華陽門外五芝生，飡罷愁君入杳冥。
遙夜獨栖還有夢，昔年相見便忘形。
爲分科斗親鉛槧，與說蜉蝣坐竹櫺。
醮後幾時歸紫閣，別來終日誦黃庭。
閑教辨藥僮名甲，靜識窺巢鶴姓丁。
絕澗飲羊春水膩，傍林燒石野煙腥。 # 
深沈谷響含疎磬，片段嵐光落畫屏。
休採古書探禹穴，自刊新曆鬬堯蓂。
珠宮鳳合迎蕭史，玉籍人誰訪蔡經。
架上黑椽長褐穩，案頭丹篆小符靈。
霓軒入洞齊初月，羽節升壇拜七星。
當路獨行衝虎豹，向風孤嘯起雷庭。
凝神密室多生白，敘事聊編盡殺青。
匝地山川皆暗寫，隱天竽籟祗閑聽。
分張火力燒金竈，拂拭苔痕洗酒缾。
翠壁上吟朝復暮，暖雲邊臥醉還醒。
倚身長短裁筇杖，倩客高低結草亭。
直用森嚴朝北帝，愛將清淺問東溟。
常思近圃看栽杏，擬借鄰峰伴采苓。
揜樹半扉晴靄靄，背琴殘燭曉熒熒。
舊來捫虱知王猛，欲去爲龍歎管寧。
蟾魄幾應臨蕙帳，漁竿猶尚枕楓汀。
銜煙細草無端綠，冒雨閑花作意馨。
掠岸驚波沈翡翠，入簷斜照礙蜻蜓。
初征漢棧宜飛檄，待破燕山好勒銘。
六轡未收千里馬，一囊空負九秋螢。
我悲雌伏真方枘，他騁雄材似建瓴。
合在深崖齊散朮，自求滄海點流萍。
頻拋俗物心還爽，遠憶幽期目剩暝。
見買扁舟束真誥，手披仙語任揚舲。

# 絕澗飲羊春水膩 這裏的羊單獨也看不出深意
這裏的 飲羊，和 飲馬 是一個用法，
只是喝水的動物不同
------------------------------
333-晚秋郾城夜會聯句
韓愈
從軍古云樂，談笑青油幕。
燈明夜觀棊，月暗秋城柝。
羈客方寂歷，驚烏時落泊。
語闌壯氣衰，酒醒寒砧作。
遇主貴陳力，夷凶匪兼弱。
百牢犒輿師，千戶購首惡。
平生恥論兵，末暮不輕諾。
徒然感恩義，誰復論勳爵。
多士被霑汚，小夷施毒蠚。
何當鑄劒戟，相與歸臺閣。
室婦歡鳴鸛，家人祝喜鵲。
終朝考蓍龜，何日親蒸礿。
間使斷津梁，潛軍索林薄。
紅塵羽書靖，大水沙囊涸。
銘山子所工，插羽余何怍。
未足煩刀俎，祗應輸管鑰。
雨矢逐天狼，電矛驅海若。
靈誅固無縱，力戰誰敢却。
峨峨雲梯翔，赫赫火箭著。
連空隳雉堞，照夜焚城郭。
軍門宣一令，廟算建三略。
雷鼓揭千槍，浮橋交萬筰。
蹂野馬雲騰，映原旗火鑠。
疲氓墜將拯，殘虜狂可縛。
摧鋒若貙兕，超乘如猱玃。
逢掖服飜慙，縵胡纓可愕。
星隕聞雊雉，師興隨唳鶴。
虎豹貪犬羊，鷹鸇憎鳥雀。  # 
燒陂除積聚，灌壘失依託。
憑軾諭昏迷，執殳征暴虐。
倉空戰卒飢，月黑探兵錯。
兇徒更蹈藉，逆族相啗嚼。
軸轤亙淮泗，斾旌連夏鄂。
大野縱氐羌，長河浴騮駱。
東西競角逐，遠近施矰繳。
人怨童聚謠，天殃鬼行虐。
漢刑支郡黜，周制閑田削。
侯社退無功，鬼薪懲不恪。
余雖司斧鑕，情本尚丘壑。
且待獻俘囚，終當返耕穫。
藁街陳鈇鉞，桃塞興錢鎛。
地理畫封疆，天文埽寥廓。
天子憫瘡痍，將軍禁鹵掠。
策勳封龍頟，歸獸獲麟脚。
詰誅敬王怒，給復哀人瘼。
澤髮解兜鍪，酡顏傾鑿落。
安存惟恐晚，洗雪不論昨。
暮鳥已安巢，春蠶看滿箔。
聲明動朝闕，光寵耀京洛。
旁午降絲綸，中堅擁鼓鐸。
密坐列珠翠，高門塗粉雘。
跋朝賀書飛，塞路歸鞍躍。
魏闕橫雲漢，秦關束巖㟧。
拜迎羅櫜鞬，問遺結囊橐。
江淮永清晏，宇宙重開拓。
是日號升平，此年名作噩。
洪赦方下究，武飆亦旁魄。
南據定蠻陬，北攫空朔漠。
儒生愜教化，武士猛刺斫。
吾相兩優游，他人雙落莫。
印從負鼎佩，門爲登壇鑿。
再入更顯嚴，九遷彌謇諤。
賓筵盡狐趙，導騎多衛霍。
國史擅芬芳，宮娃分綽約。
丹掖列鵷鷺，洪爐衣狐貉。
摛文揮月毫，講劒淬霜鍔。
命衣備藻火，賜樂兼附搏。
兩廂鋪𣰽毺，五鼎調勺藥。
帶垂蒼玉佩，轡蹙黃金絡。
誘接喻登龍，趨馳狀傾藿。
青娥翳長袖，紅頰吹鳴籥。
儻不忍辛勤，何由恣歡謔。
惟當早富貴，豈得暫寂寞。
但擲雇笑金，仍祈却老藥。
歿廟配尊斝，生堂合毊鑮。
安行庇松篁，高臥枕莞蒻。
洗沐恣蘭芷，割烹厭腗臄。
喜顏非忸怩，達志無隕穫。
詼諧酒席展，慷慨戎裝著。
斬馬祭旄纛，包羔禮芒屩。
山多離隱豹，野有求伸蠖。
推選閱羣材，薦延搜一鶚。
左右供諂譽，親交獻諛噱。
名聲載揄揚，權勢實熏灼。
道舊生感激，當歌發酬酢。
羣孫輕綺紈，下客豐醴酪。
窮天貢琛異，匝海賜酺醵。
作樂鼓還槌，從禽弓始彍。
取歡移日飲，求勝通宵博。
五白氣爭呼，六奇心運度。
恩澤誠布濩，嚚頑已簫勺。
告成上云亭，考古垂矩矱。
前堂清夜吹，東第良晨酌。
池蓮拆秋房，院竹飜夏籜。
五狩朝恆岱，三畋宿楊柞。
農書乍討論，馬法長懸格。
雪下收新息，陽生過京索。
爾牛時寢訛，我僕或歌咢。
帝載彌天地，臣辭劣螢爝。
爲詩安能詳，庶用存糟粕。

# 此犬羊無有深意，僅指代虎豹的捕食對象
未看出有何深意
------------------------------

30-秦州雜詩二十首 十
杜甫
雲氣接崑崙，涔涔塞雨繁。
羌童看渭水，使客向河源。
煙火軍中幕，牛羊嶺上村。
所居秋草淨，正閉小蓬門。

# 此處的 牛羊嶺 只是指代放牛放羊的山嶺
有學者認爲，牛羊嶺與軍中幕相對，代表和平
在下以爲牽強：據下文的小蓬門來看，
在寫人民生活的艱難，牛羊嶺僅指處所

參考： 
[1]李飞.唐诗中牛意象的审美意蕴[J].广东广播电视大学学报,2010,19(03):83-88.
------------------------------
237-渚宮晚春寄秦地友人
溫庭筠
風華已眇然，獨立思江天。
鳧鴈野塘水，牛羊春草煙。
秦原曉重疊，灞浪夜潺湲。
今日思歸客，愁容在鏡懸。


# 中間兩聯寫景，先寫眼前所見
再聯想到秦地之景。
牛羊即眼前所見之景也。
未讀出深意。
------------------------------
270-河上二首 一
司空圖
慘慘日將暮，驅羸獨到莊。
沙痕傍墟落，風色入牛羊。

# 除第二句寫事外，剩下的句子都在寫景。
牛羊讀不出深意
------------------------------
289-秋村
韓偓
稻壟蓼紅溝水清，荻園葉白秋日明。
空坡路細見騎過，遠田人靜聞水行。
柴門狼藉牛羊氣，竹塢幽深雞犬聲。
絕粒看經香一炷，心知無事即長生。

# 牛羊氣與雞犬聲相對，都是鄉村之景
雖是寫景佳句，但牛羊似無深意
------------------------------
351-蒿里
貫休
兔不遲，烏更急，但恐穆王八駿，著鞭不及。
所以蒿里，墳出蕺蕺。
氣凌雲天，龍騰鳳集。
盡爲風消土喫，狐掇蟻拾，黃金不啼玉不泣。
白楊騷屑，亂風愁月。
折碑石人，莽穢榛沒。
牛羊窸窣，時見牧童兒，弄枯骨。

# 牛羊在這裏算起一個指示的作用
牛羊引起描寫視角的轉變，進而引出兒童弄枯骨
頗有一種盛衰對比的悲感

從牛羊身上能否看出什麼深意？這是需要商量的。
------------------------------
406-五言詩 五
缺名
富饒田舍兒，論請實好事。
度種如生田，宅舍青煙起。
槽上飼肥馬，仍更賣奴婢。
牛羊共成羣，滿圈養生子。 # 
窖內多埋穀，尋常願米貴。
里政追役來，坐着南廳裏。
廣設好飲食，多須遣醉。
追車即與車，須馬即與馬。
須錢便與錢，和市亦不避。
索麵驢駝送，續後更有雉。
官人應須物，當家皆具備。
縣官與恩宅，曹司一家事。
縱有重差科，有錢不怕你。
貧窮田舍漢，菴子𪳜孤栖。
兩共前生種，今世作夫妻。
婦即客舂擣，夫即客扶犂。
黃昏到家裏，無米復無柴。
男女空餓肚，狀似一食齋。
里政追庸調，村頭[共]相催。
𮂓頭巾子路，衫破肚皮開。
體上無褌袴，足下復無鞋。
醜婦來惡罵，啾唧搦頭灰。
里政被脚蹴，村頭被拳搓。
駈將見朋友，打脊趁迴來。
租調無處出，還須里政倍。
門前見債主，入戶見貧妻。
舍漏兒啼哭，重重逢苦哉。
如此更窮漢，村村一兩𪱿。

# 此處牛羊之意僅字面意思
------------------------------