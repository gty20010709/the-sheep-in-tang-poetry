75-涼州行
王建
涼州四邊沙皓皓，漢家無人開舊道。
邊頭州縣盡胡兵，將軍別築防秋城。
萬里人家皆已沒，年年旌節發西京。
多來中國收婦女，一半生男爲漢語。
蕃人舊日不耕犂，相學如今種禾黍。
驅羊亦著錦爲衣，爲惜氈裘防鬬時。
養蠶繅繭成匹帛，那堪繞帳作旌旗。
城頭山雞鳴角角，洛陽家家學胡樂。

# 言邊人爲胡所擄掠，在胡地放羊
可見背井離鄉之悲
------------------------------
78-塞上逢故人
王建
百戰一身在，相逢白髮生。
何時得鄉信，每日算歸程。
走馬登寒壠，驅羊入廢城。
羌笳三兩曲，人醉海西營。

# 此處之羊有兩重悲：
- 胡人侵漢地之悲
- 古城今費羊食草之悲
------------------------------