# 說明： 
小爲羔，大爲羊
這幾處的羔羊應都指小羊


25-杜鵑
杜甫
西川有杜鵑，東川無杜鵑。
涪萬無杜鵑，雲安有杜鵑。
我昔遊錦城，結廬錦水邊。
有竹一頃餘，喬木上參天。
杜鵑暮春至，哀哀叫其間。
我見常再拜，重是古帝魂。
生子百鳥巢，百鳥不敢嗔。
仍爲餧其子，禮若奉至尊。
鴻雁及羔羊，有禮太古前。
行飛與跪乳，識序如知恩。
聖賢古法則，付與後世傳。
君看禽鳥情，猶解事杜鵑。
今忽暮春間，值我病經年。
身病不能拜，淚下如迸泉。

# 羔羊跪乳猶臣子感念君恩
此杜甫之自比也

------------------------------
153-禽蟲十二章 六
白居易
獸中刀鎗多怒吼，鳥遭羅弋盡哀鳴。
羔羊口在緣何事，闇死屠門無一聲。

# 羔羊雖然有口，被屠戶殺死卻一聲也不會叫喚出來
羔羊似在類比民衆，從中能看出對民衆的同情
------------------------------

452-箜篌引
王昌齡
盧谿郡南夜泊舟，夜聞兩岸羌戎謳。
其時月黑猿啾啾，微雨霑衣令人愁。
有一遷客登高樓，不言不寐彈箜篌。
彈作薊門桑葉秋，風沙颯颯青冢頭。
將軍鐵驄汗血流，深入匈奴戰未休。
黃旗一點兵馬收，亂殺胡人積如丘。
瘡病驅來配邊州，仍披漠北羔羊裘。
顏色飢枯掩面羞，眼眶淚滴深兩眸。
思還本鄉食犛牛，欲語不得指咽喉。
或有強壯能吚嚘，意說被他邊將讎。
五世屬藩漢主留，碧毛氈帳河曲遊。
橐駞五萬部落稠，勅賜飛鳳金兜鍪。
爲君百戰如過籌，靜掃陰山無鳥投。
家藏鐵券特承優，黃金千斤不稱求。
九族分離作楚囚，深谿寂寞絃苦幽。
草木悲感聲颼飀，僕本東山爲國憂。
明光殿前論九疇，簏讀兵書盡冥搜。
爲君掌上施權謀，洞曉山川無與儔。
紫宸詔發遠懷柔，搖筆飛霜如奪鉤。
鬼神不得知其由，憐愛蒼生比蚍蜉。
朔河屯兵須漸抽，盡遣降來拜御溝。

# 此處之羔羊裘，是邊地苦寒的象徵
有一種悲感
------------------------------